**Concept VERSLAG WERKGROEP- EN COMMUNITYOVERLEG OPEN ONDERWIJS API**
---------------------------------------------------------------------

Datum & Tijd: di. 10 september 2019, 14:00-16.30u

Lokatie: SURFnet, Utrecht, kamer 3.4

Aanwezig:
Maarten van Schie (Universiteit Leiden) - Voorzitter,
Frans Ward (SURFnet) - Notulist,
Peter Havekes (Avans Hogeschool),
Herman van Dompseler (SURFnet),
Jelmer de Ronde (SURFnet),
Dick Kampman (Universiteit Utrecht),
Patrick van der Veer (Universiteit Utrecht),
Fred Jonker (Wageningen Universiteit),
Piet Brekelmans (Avans),
Peter Havekes (Avans),
Tom Kuipers (UvA/HvA),
Mark de Jong (InHolland/SURF),
Joost Farla (Apiwise),
Arthur van Aalten (InHolland),
Jelmer de Ronde (SURF),
Herman van Dompseler (SURF),

Afmeldingen:
Joost Veerman (HU),
Xiaojie Bormans-Chi (HU),
Patrick Honing (HAN),
Frank Schimmel (HSLeiden).


Agenda
------
1.	Bepalen notulist, bespreken notulen vorig overleg van 28 juni en goedkeuren agenda - Allen
2.	Rondje langs de werkgroep- en community leden - Allen
3.	Discussie proces voor harmoniseren instellingsspecifieke attributen met _prefix - Allen
4.	Analyse verbeterpunten Advitrae - Quickscan – Mark/Ronald 
5. Status Notification endpoint – Joost F/Pieter/Patrick/Herman
6.	Update voorstellen SURF Stimuleringsregeling 'Uitwisselen van onderwijsaanbod-data" en het OOAPI gateway project - Herman/ Jelmer
7.	Update werkgroep communicatie  (Slack / mailinglijst / Github) en alternatief voor Rawgit (documentatie OOAPI) - Frans
8.	Roadmap 
9.	Openstaande issues
10. Rondvraag

-------

## 1. Bepalen notulist, notulen vorig overleg van 28 juni (op Github) en goedkeuren agenda - Allen
   Extra agendapunt: discussie over afbakening van de OOAPI (Mark de Jong)
   Notulist en voorzitter voor de volgende keer (vr. 22 november): Frans Ward
   Notulen vorige keer zijn vastgesteld.


## 2. Rondje langs de werkgroep- en community leden - Allen
   Maarten van Schie (Universiteit Leiden)
   -	OOAPI wordt al langere tijd gebruikt voor de studenten app (Campus M - ex Libris).
   -	Bezig met de implementatie van de Brightspace LMS en push koppelingen voor inschrijvingen op basis van het OOAPI datamodel. Nu in pilot fase met beperkt aantal vakken.

   Frans Ward (SURFnet) 
   -	OOAPI vooral in het project onderwijs logistiek waar de OOAPI Gateway wordt ontwikkeld, maar dat zullen Jelmer en Herman straks toelichten.

   Dick Kampman (Universiteit Utrecht)
   -	Ontwikkelaar van de tool ‘de cursusplanner’ die het cursusaanbod van de UU laat zien.

   Patrick van der Veer (Universiteit Utrecht)
   -	De UU doet mee aan de stimuleringsregeling van SURF om de OOAPI te gaan ontsluiten.
   -	Bezig met integratieplatform implementatie waar de API’s volgens de UU CDM gaan aanbieden, maar ook volgens de OOAPI
   specificatie om herbruikbaarheid van data te bevorderen.

   Fred Jonker – Wageningen Universiteit
   -	Doen ook mee aan de stimuleringsregeling. Bestaande koppeling ombouwen tot koppeling met OOAPI.
   -  Dit is faciliterend voor een landelijke onderwijscatalogus.

   Piet Brekelmans - Avans
   -  Bezig met uitwerken OOAPI tbv een aantal ontwikkelingen bij AVANS, o.a. Mendix.

   Peter Havekes - Avans
   -  Voor het laast bij de OOAPI werkgroep. Gaat per 1 okt bij SURFnet werken.

   Tom Kuipers - Universiteit van Amsterdam / Hogeschool van Amsterdam
   -  Bezig om de authenticatie in te richten met OIDC.
   -  Plannen om studie aanbod te ontsluiten via OOAPI.

   Mark de Jong - SURF 
   -  Zit hier vnl als linking pin met IMS ihkv alignment met de EDU-API werkgroep.
   -  Er is een Hackaton geweest op 28/8 en daar zijn nog geen issues gevonden. De EDU-API is nu nog beperkt.
   -  In een latere versie worden de European Course Catalog velden wel meegenomen in het Common Datamodel.

   Joost Farla - Apiwise
   -  Betrokken als externe adviseur.
   -  Werkt vnl als technical Solution Architect bij het Kadaster aan het ontsluiten van geografische datasets.

   Arthur van Aalten - InHolland
   -  Ontwikkelaar van de backend-API.
   -  Gebaseerd op de HORA terminologie met mapping naar engelstalige OOAPI termen.
   -  Nieuw LMS: Moodle. Migratie wordt gedaan met gebruik van de backend-API (laag tussen Azure API management en Moodle).

   Jelmer de Ronde - SURFnet
   -  Werkt als TPM in project Onderwijs Logistiek aan het stimuleringsregeling 'Uitwisselen van onderwijsaanbod-data' waar 6 instellingen aan mee doen.
   -  Verzamelen van feedback op de OOAPI. Wordt besproken in de hackaton.
   -  Ook bezig met ontwikkeling van de OOAPI Gateway die requests van 1 client naar meerdere endpoints kan sturen. Dit kan dan o.a. worden gebruikt voor de nationale onderwijscatalogus.

   Herman van Dompseler - SURFnet
   -  Ontwikkelaar project onderwijs logistiek en project digitale leer- en testomgeving. 
   -  Hier kunnen leveranciers op aansluiten en hun standaarden testen (proeftuin voor standaarden). Een van deze standaarden is de OOAPI.

## 3.   Discussie proces voor harmoniseren instellingsspecifieke attributen met _ prefix - Allen
Wordt gebruikt om flexibiliteit toe te voegen aan het gebruik van attributen die niet in de OOAPI specificatie zitten. Er is eerder voorgesteld om hier de prefix '-' (underscore) voor te gebruiken.

Wat zijn de opties: 
- geen onderscheid tussen eigen attributen maken of
- wel onderscheid maken met instellingsspecifieke attributen en dit zichtbaar maken door:
   - een standaard prefix (bijv. de underscore)
   - een instellingsspecifieke prefix met een instellingsafkorting.
   - een apart data element in root endpoint metadata. Je hebt dan alle informatie bij elkaar.
   - of op basis van een extensie met een eigen namespace. Extensies publiceren op Github.

De namespace variant voor nu waarschijnlijk een te zware aanpassing. Kan wel verder verkend worden. Nu teveel aannames.
Hoe wordt dit gedaan bij de OOAPI Gateway? Nog geen data binnen gekregen. Alleen kijken naar de standaard attributen en de rest negeren. Op langere termijn kan de OOAPI Gateway inzicht geven in de verschillende prefixen die door instellingen gebruikt worden. 
Hoe vaak komt dit voor? Wie gebruiken instellings specifieke attributen? Nu nog geen goed beeld, maar we moeten hier wel afspraken over maken. 

Na wat discussie heen en weer lijkt er toch consensus te zijn voor de aanpak waarbij een envelopje voor de response wordt gebruikt. Ieder endpoint kan als resource attribuut een property terug geven met de naam custom. De inhoud daarvan is niet gespecificeerd. Daarbinnen mag alles inzitten (key-value pairs). Vergelijkbaar met hoe LIS en Oneroster dat doen. Die gebruiken dan de term 'metadata', maar wij zullen hiervoor de term 'ext' gebruiken. 

In het response kan een attribuut 'ext' voorkomen waarin de instellingsspecifieke attributen in kunnen zitten. En dit kan met alle componenten.

Hiervoor zal een stemming moeten komen. 
* Actiepunt Frans/Jelmer: stemming voorbereiden.
* Actiepunt iedereen: lijstje maken met de eigen ext attributen

## 4.   Analyse verbeterpunten Advitrae - Quickscan – Mark/Ronald
-> Naar een volgend overleg, want Advitrae is niet aanwezig en dit punt is niet voorbereid.

## 5.   Status Notification endpoint – Joost F/Pieter/Patrick/Herman
Joost Farla heeft eerder een presentatie over de mogelijkheden van een notification endpoint gegeven en loopt daar nog doorheen.
Verder staat er al tijden een pull request (#70) open waar naar gekeken kan worden. 
Notificatie is melding van een gebeurtenis. Verandering van een state. 

Nadeel pull-based approach: client moet heel veel requests doen en je loopt altijd achter. Niet efficient dus.
Beter is de push-based approach (web push): client krijgt informatie gepushed. Hiervoor is een callback service nodig.
Als onderdeel van de OOAPI specificatie moet worden beschreven hoe het uitwisselen van de notificaties verloopt.
De OOAPI zal ook de subscriptions moeten bijhouden.

Het kunnen abonneren en het kunnen ontvangen van de notifictatie is onderwerp van de specificatie. 
Het voorstel in issue #70 bespreekt alleen de publieke notificaties (bijv. nieuwsberichten). Voor persoonlijke notificaties, denk aan cijfers of roosterwijzigingen, is meer nodig, rekening houdend met autorisatie van de gegevens.

Herman heeft er met een hele andere blik naar notifications gekeken. Abbonneren op topics. Dat kan prima uit de OOAPI komen als je een specifiek endpoint definieerd die je vult met data uit de verschillende notificatie bronnen. Dan heb je altijd maar met dezelfde URL te maken. "Er is een notificatie voor je" met daarin de data of een action naar de URL om de info op te halen. Dat is dan meteen je persoonlijke notificatie.

Dit in ogenschouw nemend zal dit verder uitgewerkt moeten worden waarbij ook usecases met persoonlijke data in worden meegenomen.


## 6.   Discussie afbakening OOAPI - Mark/allen
Vraagstuk rondom gegevensuitwisseling van onderwijsdata waarbij de OOAPI genoemd wordt als oplossing op alle vlakken. "De OOAPI doet alles"-perceptie vraagt om scope afbakening. Wordt ook al genoemd bij registratie opleidingen (DUO-RIO) en in HOVI, het nieuwe HODEX van Studiekeuze123. Hoe gaan we hier mee om? OOAPI alsmaar uitbreiden? Moeten hier versies of extensies op komen? Bijv. inschrijvingsinformatie wordt nu niet ondersteund. Alleen huidig aanbod.

Mark zit in de werkgroep van IMS EDU-API, wat als doel heeft LIS te vervangen. Eerste draft wordt in jan. 2020 verwacht dus duurt nog wel 2 jaar eer je daar iets aan hebt. EDU-API is gericht op machine-to-machine communicatie, OOAPI meer student/docent centrisch. De oorspronkelijke doelstelling van de OOAPI is om administratieve onderwijsdata uitwisselbaar te maken. Dat is nog steeds het geval alleen is de toepassing nog beperkt vanwege de ondersteuning van beperkte datasets. En omdat de OOAPI momenteel alleen lees-acties ondersteund zijn veel toepassingen waarbij de OOAPI nu in het vizier is genomen niet mogelijk. Daarom is een betere scoping en communicatie daarover noodzakelijk. Discussie over ondersteuning schrijfacties is nodig, maar ook t.a.v. welke datasets worden ondersteund. Bijv. huidig studieaanbod / toekomstig studieaanbod. 

Er is veel behoefte aan  datauitwisseling, en er zijn een aantal standaarden hiervoor. Het zou goed zijn om deze eerst in kaart te brengen voordat we kunnen zeggen welke de OOAPI zou moeten ondersteunen. In het OOAPI object model missen we nog een aantal zaken. Hoe we dat gaan uitbreiden kan op diverse manieren. Bijv. verschillende versies of met extensies.

Informatie op de website (en edustandaard, standaarden wiki) kan ook duidelijker met een duidelijke focus.
* Actiepunt: Mark/SURF - verder uitwerken en overzicht maken.

## 7.   Update voorstellen SURF Stimuleringsregeling 'Uitwisselen van onderwijsaanbod-data" en het OOAPI gateway project - Herman/Jelmer
Er doen 6 instellingen mee in deze stimuleringsregeling: WUR, SAXION, HAN, UU, TUE en CODARTS die data volgens de OOAPI specificatie zullen leveren aan de OOAPI Gateway die deze data aggregeerd en via een demo app beschikbaar maakt.
Gedurende de looptijd van deze regeling zullen er issues en vragen rondom het toepassen van de OOAPI naar boven komen die Jelmer zal melden in Github of de werkgroep. Waarom doen we eigenlijk HAL - Hypertext Application Language bijvoorbeeld.
Er zijn bijeenkomsten en hackatons georganiseerd waarover de volgende keer over verteld kan worden.

## 8.   Update werkgroep communicatie  (Slack / mailinglijst / Github) en alternatief voor Rawgit (documentatie OOAPI)  - Frans
* Slack: via openonderwijsapi.slack.com. Dit is geen publiek kanaal, maar ik kan je toevoegen via een invite als je hier aan wilt deelnemen. Stuur mij dan een mailtje als je hier op wilt.  
* Github: De notulen komen voortaal op Github omdat Google community gestopt is. Per overleg een subsir in de notulen repo. 
https://github.com/open-education-api/notulen
* Mailinglijst: is er behoefte aan een mailing lijst? Nu via google (openonderwijsapi@googlegroups.com), maar er is een nieuwe lijst aangemaakt op: openonderwijsapi@list.surfnet.nl. Mensen kunnen zich zelf aanmelden.
* Rawgit: Hier staat de OOAPI specificatie documentatie. Stopt eind oktober. Zullen we doorzetten naar Github Pages.
* Actiepunt Frans: OOAPI site aanpassen, Governance en edustandaard met update communicatiekanalen.

## 9.   Roadmap
* Geen update

## 10.   Openstaande issues
Worden doorgenomen. Er zijn een paar openstaande issues. Een aantal zonder duidelijke usecase, dus die worden nog niet opgepakt.
Nieuw issue toevoegen: voorstel nav de prefix discussie.

## 11.   Rondvraag
Peter: Is er al eens gesproken of besloten over de inhoud van personId in de verschillende requests en antwoorden? Er staat nu alleen "Unique id of this person". Is dat wereldwijd uniek (EPPN)? Of per instelling uniek? 
Symantisch wordt er weinig vastgelegd binnen de OOAPI specificatie, geldt dus niet alleen voor PersonId.
Dit is nog niet eerder besproken. Goed om te melden dat PersinID is uniek binnen de instelling. Geldt voor alle identifiers.

Frans: Er is een verzoek van de EUR gekomen voor het geven van een minicollege over de OOAPI aan een kleine groep geinteresseerden in het najaar. SURF wil hier aan bijdragen als er ook vanuit een instelling kan worden bijgedragen. Frans zal hier een mailtje over de mailinglijst sturen. 

Piet: Is er een overzicht van de betekenins van bepaalde attributen en entiteiten? Is er een archief van de besluiten?
Alles stond op Google Community site, maar dat is nu weg. 
* Actiepunt Frans: met terugwerkende kracht alle notulen en presentaties op Github zetten.
* Actiepunt Jelmer: uitwerking van betekenis attribiten in specificatie/documentatie.

Jelmer: is bezig met een service die OOAPI compliant test-data genereert.

## 12. Volgend overleg
Het volgende overleg staat in de agenda voor Vrijdag 22 november 10.00-12.30 uur, kamer 4.4 te SURF in Utrecht.
We zullen dan ook de agenda's trekken om de OOAPI bijeenkomsten voor 2020 te bepalen.

## 13. Actiepunten
* Actiepunt Frans/Jelmer: stemming voorbereiden.
* Actiepunt iedereen: lijstje maken met de eigen ext attributen
* Actiepunt Frans: OOAPI site aanpassen, Governance en edustandaard met update communicatiekanalen.
* Actiepunt Frans: met terugwerkende kracht alle notulen en presentaties op Github zetten.
* Actiepunt Jelmer: uitwerking van betekenis attribiten in specificatie/documentatie.
